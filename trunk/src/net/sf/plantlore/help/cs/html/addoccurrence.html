<html>
<head>
<meta http-equiv="Content-Language" content="cs-CZ" />
<meta http-equiv="Content-Type" content="text/html; charset=UTF-8" />
<title>Přidávání a editace nálezů</title>
</head>
<body>
<h1>Přidávání a editace nálezů</h1>
<p>Dialogy pro přidávání a editaci nálezu jsou v zásadě stejné, liší se jen v učelu a detailech chování.
Editaci i přidávání je možné vyvolat z panelu nástrojů. Přidávání je možné vyvolat i ze stromu nálezů. 
Pak se v přidávacím dialogu předvyplní údaje dané lokality.</p>

<img src="picture/addedit_place_cz.png" alt="Horní část dialogu s položkami o místě nálezu">

<p>Dialog se v obou případech skládá ze tří částí: zadávání místa, zadávání nálezu a tabulky
 seznamu nálezů. Tabulka se seznamem nálezů obsahuje všechny nálezy obsažené v dané lokalitě. Je zobrazena
 pro snazší orientaci v již zadaných nálezech. Vždy je nutné vyplnit všechny povinné položky (jsou 
 označeny hvězdičkou). Po zadání položek se kliknutím na tlačítko Ok přidá nový nález. Dialog zůstane 
 otevřený i se všemi vyplněnými hodnotami pro snazší zadávání více nálezů na stejném místě (případně 
 stejného nálezu na různých místech). Vymazání vyplněných hodnot je možné tlačítkem Vymaž, které vymaže
 hodnoty v příslušné sekci.</p>

<img src="picture/addedit_occurrence_cz.png" alt="Prostřední část dialogu s položkami o nálezu.">

<p>Při zadávání nového nálezu je nutné vyplnit všechny povinné položky. Jsou označeny hvezdičkou 
pro snazší orientaci. Pokud byl dialog pro přidávání vyvolán pro určitou lokalitu ze stromu lokalit, pak 
už je první část dialogu, zadávání místa, předvyplněna. </p>

<p>Místo je možné upřesnit zadáním souřadnic GPS. A to buď prostým vepsáním souřadnic anebo nahráním 
tabulky GPS souřadnic a zadáním pouze symbolu konkrétní souřadnice. Souřadnice je možné zadat v jednom 
ze tří souřadných systémů: SJTSK, S42 a WGS84. Plantlore používá jako základní souřadný systém systém 
WGS84, do kterého se zadané souřadnice vždy převedou. Nahranou tabulku s GPS souřadnicemi je možné 
zobrazit kliknutím na tlačítko Zobrazit.</p>

<p>Tabulka nálezů v dané lokalitě. Zobrazuje se pouze informace o autorech, taxonu a datu nálezu.</p>

<img src="picture/addedit_occurrence_table_cz.png" alt="Tabulka nálezů v dané lokalitě">
<p></p>
<p></p>

</body>
</html>
