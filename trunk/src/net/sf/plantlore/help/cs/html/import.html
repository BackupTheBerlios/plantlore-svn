<html>

	
	<head>
		<meta http-equiv="Content-Language" content="cs-CZ" />
		<meta http-equiv="Content-Type" content="text/html; charset=UTF-8" />
		<title>Import dat</title>

	</head>

<body>

	<h1>Import nálezových dat</h1>

	<p>
	Import slouží k znovunačtení nálezových dat ze souboru na disku do databáze programu.
	Jde o komplement <a href="./export.html">Exportu</a>.
	</p>

	<p>
	Import lze provádět po přihlášení k jakékoli databázi - tedy i k databázi vzdálené.
	U vzdáleného připojení je nutné uvážit přenosovou kapacitu linky, 
	kterou používáte pro připojení, 
	neboť přenášené množství dat může být velké a doba nutná 
	k naimportování nálezových dat by byla neúnosná.
	</p>


	<h2>1. Vlastní import nálezových dat</h2>

	<p>
	Import začíná výběrem souboru, v němž jsou uložena nálezová data.
	V současné době je podporován pouze import z XML souborů, které
	odpovídají PlantloreNative formátu.
	</p>

	<p>
	Po výběru souboru je zobrazeno okno zobrazující průběh procesu importování dat. 
	Import lze přerušit stiskem tlačítka <i>Storno</i>. 
	Přerušíte-li Import, nálezová data, která se stihla naimportovat, v databázi zůstanou.
	</p>


	<h2>2. Co je dobré vědět při importu nálezových dat</h2>

	<p>
	Import dat je <b>dlouhotrvající</b> operace, při níž dochází k modifikaci databáze. 
	Plantlore musí zajistit,
	aby nebyla poškozena integrita stávajících nálezových dat. 
	</p>

	<p>
	Při importu může dojít k situaci, kdy jsou některé části nálezového záznamu sdíleny více záznamy
	(např. Habitat). Pokud se do databáze importují nálezová data, která se již v databázi
	nachází a přitom se liší, budou sdílené části, které jsou odlišné, nahrazeny novými
	(aktualizovanými), přičemž původní část zůstane nedotčena.
	<br/>
	Pokud například nálezové záznamy A a B v databázi sdílí habitat H a při importu narazíme
	na modifikaci záznamu A s habitatem I, bude záznamu A přiřazen nový habitat I, ale
	nedojde k opravě habitatu H. V databázi se pak budou nacházet záznamy A-I a B-H, oba
	dva s různými habitaty.
	</p>

	<p>
	Zamítnutí záznamu, tj. neprovedení požadované operace s nálezovým záznamem, 
	může nastat z následujících důvodů:
	<ol>
		<li>
		Nedostatečné oprávnění - nemáte-li právo nálezová data modifikovat -
		typicky nesmíte modifikovat záznamy, které jste v databázi sami nevytvořili. 
		Více o právech lze nalézt v sekci <a href="./user.html">Práva uživatelů</a>.
		</li>

		<li>
		Neúplný nálezový záznam, tj. záznam neobsahující všechny povinné položky.
		</li>

		<li>
		Nekorektní záznam, tj. záznam, který obsahuje data, která nelze dohledat
		v databázi - platí pro tabulky Plants, Villages, Phytochoria, Territories
		a Metadata. Do databáze např. nelze vložit nález, který obsahuje rostlinu,
		která se nenachází v databázi. Více v 
		<a href="./table_import.html">Import dat do tabulek</a>.
		</li>
	</ol>
	</p>

	<p>
	</p>

</body>
</html>
