<!DOCTYPE HTML PUBLIC "-//W3C//DTD HTML 4.01 Transitional//EN">

<html>
  <head>
    <meta http-equiv="Content-type" content="text/html; charset=utf-8" />    
    <title>Import dat</title>
  </head>
  <body>
  <h1>Import nálezových dat</h1>

	<p>
	Vaše nálezová data jsou při práci s Plantlore uchovávána v databázi. 
	K datům nelze přistupovat přímo; přenos  dat na jiné
	počítače vyžaduje použití <a href="./export.html">Exportu</a> a Importu. 
	Import slouží k znovunačtení nálezových dat ze souboru na disku do databáze programu.
	</p>

	<p>
	Import lze provádět po přihlášení k jakékoli databázi - i databázi vzdálené.
	U vzdáleného připojení je nutné uvážit přenosovou kapacitu linky, 
	kterou používáte pro připojení, neboť se může přenášet značné množství dat 
	a doba nutná k provedení celé operace by byla neúnosná.
	</p>

	<p>
	Při importu nálezových dat dochází k modifikaci obsahu databáze.
	Aby se předešlo neoprávněné manipulaci s daty, je potřeba mít k importu
	dostatečná uživatelská práva. Nemáte-li právo přidávat záznamy, import neuspěje nikdy.
	O právech se pojednává v sekci <a href="./user.html">Správa uživatelů</a>.
	</p>

        <!--
	<h2>Obsah</h2>

	<p>
	<ol>
		<li>Importování nálezových dat</li>
		<li>Detailní popis průběhu importu</li>
	</ol>
	</p>
        -->


	<h2>1. Importování nálezových dat</h2>

	<p>
	Import začíná výběrem souboru, v němž jsou uložena nálezová data.
	V současné době je podporován pouze import z XML souborů, které
	odpovídají PlantloreNative formátu.
	</p>

	<p>
	Po výběru souboru je zahájen import dat. Průběh procesu můžete sledovat v otevřeném okně.
	Import lze zrušit stiskem tlačítka "Storno". 
	Zrušíte-li Import, nálezová data, která se stihla naimportovat, v databázi zůstanou.
	Pokud chcete naimportované záznamy odstranit, použijte <a href="./history.html">historii</a>,
	která umožňuje vracení operací s databází (undo).
	</p>


	<h2>2. Detailní popis průběhu importu</h2>

	<p>
	Import dat je <b>dlouhotrvající</b> operace, při níž dochází k modifikaci databáze. 
	Plantlore zajišťuje, aby nebyla poškozena integrita nebo bezpečnost stávajících nálezových dat. 
	Vkládání záznamu se proto nemusí zdařit. Zamítnutí záznamu, 
	tj. neprovedení požadované operace, může nastat z následujících důvodů:
	<ol>
		<li>
		Nedostatečné oprávnění - např. nemáte právo přidávat nová nálezová data
		nebo právo modifikovat záznamy jiných uživatelů.
		Více o právech lze nalézt v sekci <a href="./user.html">Správa uživatelů</a>.
		</li>

		<li>
		Neúplný nálezový záznam, tj. záznam neobsahující všechny povinné položky.
		</li>

		<li>
		Nekorektní záznam, tj. záznam, který obsahuje části, která nelze dohledat
		v databázi. Do databáze nelze vložit nález, který obsahuje rostlinu,
		nejbližší větší sídlo, fytochorion nebo teritorium,
		které se nenachází v databázi.
		Důvody pro toto opatření jsou uvedeny v sekci
		<a href="./table_import.html">Import dat do tabulek</a>.
		</li>
	</ol>
	Předchozí seznam udává důvody zamítnutí záznamu, které nevedou ke zrušení importu.
	Pokud soubor, z něhož mají být záznamy načteny, 
	má neplatný nebo neznámý formát, dojde k automatickému zrušení importu, jako kdybyste
	stiskli tlačítko "Storno".
	</p>  


	<p>
	Export a Import byl navržen i pro snadné přenášení změn v nálezových datech mezi dvěma
	databázemi. Používáte-li Plantlore například doma i v práci, můžete část změn provést
	doma a poté dané změny promítnout do databáze v práci. Ukažme si to na příkladu.
	Doma vytvoříte novou lokalitu, řekněme "50 metrů od pravého břehu řeky Jihlavy".
	V této lokalitě jste identifikovali dvě rostliny, Rubus saxatilis L. a Caltha palustris.
	Po přidání těchto dvou rostlin provedete export těchto dvou záznamů a přenesete je 
	na své pracoviště, kde záznamy importujete. V práci zjistíte, že se nejednalo
	o Rubus saxatilis L, nýbrž o Rubus albocarpaticus, a 
	<a href="./addoccurrence.html">editací</a>
	provedete změnu. Přenesete-li
	potom data domů a importujete-li je, změna se projeví i ve vaší domácí databázi.
	</p>


  </body>
</html>
