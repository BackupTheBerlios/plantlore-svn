<html>
	
	<head>
		<meta http-equiv="Content-Language" content="cs-CZ" />
		<meta http-equiv="Content-Type" content="text/html; charset=UTF-8" />
		<title>Přihlašování</title>
	</head>

<body>

	<h1>Přihlašování k databázi</h1>

	<p>
	První krok, který po spuštění Plantlore musíte učinit, je přihlášení k databázi, se kterou chcete pracovat.
	Přihlášení k databázi je snadné a intuitivní, probíhá ve dvou krocích.
	</p>

	<h3>1. Výběr databáze</h3>

	<p>
	Pokud jste se k nějaké databázi dříve přihlašovali, pravděpodobně už máte seznam neprázdný.
	Není-li tomu tak, postupte na sekci "Přidávání, mazání a editace záznamů".
	</p>

	<p>
	V opačném případě vyberte jednu z databází v seznamu a pokračujte kliknutím na tlačítko "Pokračovat".
	</p>

	<div style="position: relative; left: 30; top: 10"><br>
	<img src="picture/LoginDBSelection.jpg" alt="Volba databáze.">
	</div>

	<p>
	Chcete-li se v budoucnu vždycky přihlašovat k vybrané databázi, zaškrtněte políčko
	"Vybrat automaticky". Tuto možnost lze vybrat pouze v případě, že je v seznamu 
	k disposici pouze jeden záznam.
	</p>


	<h3>2. Autentifikace</h3>

	<p>
	Pro přihlášení k databázi je potřeba se prokázat přihlašovacími údaji 
	- uživatelským jménem a heslem.
	</p>
	
	<div style="position: relative; left: 30; top: 10"><br>
	<img src="picture/LoginAuthentication2.jpg" alt="Vkládání přihlašovacích údajů.">
	</div>

	<p>
	Po zadání údajů stiskněte tlačítko "Přihlásit". 
	Pokud se přihlášení z nějakého důvodu nezdaří, budete o tom informováni krátkou zprávou.
	V opačném případě Plantlore zobrazí základní <a href="./overview.html">Přehled</a>.
	</p>

	<p>
	Poznámka: Přihlašujete-li se ke vzdálené databázi, může přihlašování trvat delší dobu.
	</p>


	<h2>Přidávání, mazání a editace záznamů</h2>

	<p>
	V seznamu databází, k nimž se lze přihlásit, lze provádět následující operace:
	<ul>
		<li>Přidat nový záznam</li>
		<li>Editovat vybraný záznam</li>
		<li>Smazat označený záznam</li>
	</ul>
	</p>

	<p>
	K těmto operacím lze přistupovat pomocí kontextového menu (stiskem pravého tlačítka myši).
	</p>

	<div style="position: relative; left: 30; top: 10"><br>
	<img src="picture/LoginContextMenu.jpg" alt="Kontextové menu s operacemi.">
	</div>

	<p>
	Přidání nového záznamu nebo editace stávajícího záznamu používají stejný dialog.
	</p>

	<div style="position: relative; left: 30; top: 10"><br>
	<img src="picture/LoginAddRecord.jpg" alt="Přidání záznamu.">
	</div>

	<p>
	Dialog obsahuje tyto tři položky:
	<ul>
		<li><b>Alias</b>.
		Alias je jméno pro záznam, které se bude zobrazovat v seznamu databází.
		Typicky se jedná o výstižný popis dané databáze, například "Moje domácí databáze"
		nebo "Vzdálená databáze na serveru ČBS".
		</li>
		<li><b>Host</b>.
		Jméno počítače, kde je databáze uložena. Jedná-li se o lokální databázi, tj. 
		databázi nacházející se na vašem počítači, nechejte políčko prázdné.
		</li>
		<li><b>Databáze</b>.
		Identifikátor databáze na počítači. TODO: jak přesně bude identifikátor vypadat se ještě řeší,
		ale je to detail.
		</li>
	</ul>
	Přidáváte-li nový záznam, žádná nová databáze se ve skutečnosti nevytváří; vytváří se pouze
	reference na nějakou existující databázi.
	</p>

	<p>
	Editační dialog mění ony tři vlastnosti vybraného záznamu. Lze jej využít v případě, že se
	např. změnilo jméno počítače, kde je DB hostována.
	</p>


</body>
</html>
