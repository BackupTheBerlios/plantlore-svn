<!DOCTYPE HTML PUBLIC "-//W3C//DTD HTML 4.01 Transitional//EN">

<html>
  <head>
    <meta http-equiv="Content-type" content="text/html; charset=utf-8" />    
    <title>Export dat</title>
  </head>
  <body>
  <h1>Export dat</h1>
	<p>
	Vaše nálezová data jsou při práci s Plantlore uchovávána v databázi. 
	K datům nelze přistupovat přímo; přenos dat na jiné
	počítače vyžaduje použití Exportu a <a href="./import.html">Importu</a>. 
	Export dat slouží k "vytažení" nálezových dat z databáze
	a uložení do souboru na disku vašeho počítače.
	</p>

	<p>
	Export lze provádět po připojení k jakékoli databázi - i k databázi vzdálené.
	Tehdy se vyplatí zvážit přenosovou kapacitu linky, kterou používáte pro připojení,
	neboť se může přenášet velké množství dat a doba nutná k provedení celé operace
	by byla neúnosná.
	</p>

	<p>
	Současně může probíhat pouze jeden export nálezových dat.
	</p>
	

	<h2>Obsah</h2>

	<p>
	<ol>
		<li>Co je nutné provést před tím, než začnete exportovat</li>
		<li>Vlastní export záznamů</li>
	</ol>
	</p>



	<h2>1. Co je nutné provést před tím, než začnete exportovat</h2>

	<p>
	V <a href="./overview.html">Přehledu záznamů</a> je nutné vybrat (označit) nálezové záznamy, 
	které chcete exportovat. 
	Pro zúžení okruhu, z něhož budete záznamy vybírat, použijte <a href="./search.html">Vyhledávání</a>.
	Z těchto záznamů můžete ještě explicitně označit ty, které jsou důležité. 
	Neoznačíte-li žádné záznamy, Plantlore se bude chovat, jako byste označili
	všechny; tím vám usnadní práci s jejich označováním.
	</p>

	<p>
	Na následujícím obrázku je označeno 11 záznamů z 19. Vyexportováno bude označených 11 záznamů.
	</p>

	<p>
	<img src="picture/ExportSelectingRecords.png" alt="Označování záznamů pro export.">
	</p>



	<h2>2. Vlastní export záznamů</h2>

	<p>
	Exportování nálezových dat probíhá ve dvou krocích.
	</p>

	<h3>2.1. Volba jména souboru a formátu dat</h3>

	<p>
	Zvolte jméno souboru, do kterého se mají data uložit, a jeho formát.
	K dispozici je několik základních formátů:
	<ul>
		<li>
		PlantloreNative je formát, který je přímo navržen pro pohodlný přenos dat mezi
		dvěma programy Plantlore. Nevíte-li, který formát pro přenos dat zvolit,
		doporučujeme vybrat tento.
		</li>
		<li>
		XML je formát využívající tzv. Extensible Markup Language (XML). Data jsou ukládána v přehledné
		stromové struktuře uvozené tzv. tagy. Formát navíc umožňuje výběr konkrétních částí záznamu,
		které chcete exportovat. Tento formát je vhodný jak pro přenášení dat, tak pro jejich vizualizaci
		např. v programu Internet Explorer.
		</li>
		<li>
		ABCD Schema je formát založený na XML, ale struktura se liší - odpovídá požadavkům kladeným
		na ABCD Schema.
		</li>
		<li>
		DarwinCore je formát založený na XML, ale struktura se liší - odpovídá požadavkům kladeným
		na DarwinCore.
		</li>
		<li>
		CSV neboli Comma Separated Values (hodnoty oddělené čárkami) je formát obsahující
		každý záznam na jednom řádku, přičemž hodnoty sloupečků jsou odděleny čárkami.
		První řádek obsahuje názvy atributů záznamu. Struktura souboru připomíná tabulku.
		Formát se hodí pro pohodlné načítání v některých jiných programech, např. tabulkových procesorech
		jako Microsoft Excel.
		</li>
		<li>
		StdOut neukládá záznamy do souboru, ale na tzv. standardní výstup. Data jsou odesílána 
		ve velmi čitelné podobě. Tento druh formátu je určen pro testování nebo proudové zpracování
		v příkazové řádce. 
		</li>
	</ul>
	Nejste-li si jisti, který formát vybrat, doporučujeme volit PlantloreNative,
	který se nejlépe hodí pro přenos mezi dvěma programy Plantlore.
	</p>

	<p>
	<img src="picture/ExportSupplyingName.png" alt="Zadávání jména souboru a formátu dat.">
	</p>

	<h3>2.2. Atributy záznamů (volitelně)</h3>

	<p>
	Tento krok je volitelný a nabízí jej pouze formáty XML, CSV a StdOut. Zbylé formáty automaticky exportují
	záznam se všemi jeho atributy. Volba atributů nálezového záznamu se provádí označováním
	položek v zobrazeném stromě. Červeně jsou označeny položky, které je nutné vybrat, pokud budete chtít
	data znovu nahrát do Plantlore (více viz <a href="./import.html">Import nálezových dat</a>).
	</p>
	
	<p>
	Nevyberete-li žádné atributy, předpokládá se, že jste označili všechny.
	</p>

	<p>
	<img src="picture/ExportSelectingColumns.png" alt="Výběr atributů nálezových záznamů.">
	</p>


	<h3>2.3. Průběh exportu</h3>

	<p>
	Po dokončení výběru atributů je zahájen export dat. Průběh procesu můžete sledovat v otevřeném okně.
	Rozhodnete-li se export zrušit, stiskněte tlačítko <i>Storno</i> a export bude předčasně ukončen.
	Soubor bude obsahovat pouze ta data, která se stihla zapsat, než došlo ke zrušení operace.
	Je zaručeno, že i při zrušení operace bude formát souboru validní.
	</p>

	<p>
	<img src="picture/ExportProgress.png" alt="Průběh exportu.">
	<p>


  </body>
</html>
