<!DOCTYPE HTML PUBLIC "-//W3C//DTD HTML 4.01 Transitional//EN">

<html>
  <head>
    <meta http-equiv="Content-type" content="text/html; charset=utf-8" />    
    <title>Export dat</title>
  </head>
  <body>
  <h1>Export dat</h1>
	<p>
	Vaše nálezová data jsou při práci s Plantlore ukládána do databáze. 
	K databázi nelze přistupovat přímo a pokud byste chtěli svoje data přenášet i na jiné
	počítače, je potřeba použít Export. Export dat slouží k "vytažení" nálezových dat z databáze
	a uložení do souboru na disku Vašeho počítače.
	</p>

	<p>
	Export lze provádět po připojení k jakékoli databázi - tedy i k databázi vzdálené.
	Tehdy se vyplatí zvážit přenosovou kapacitu linky, kterou používáte pro připojení,
	neboť se může přenášet velké množství dat a doba nutná k vyexportování nálezových dat
	by byla neúnosná.
	</p>


	<h2>1. Dříve, než začnete exportovat</h2>

	<p>
	Před vlastním exportem je nejprve nutné vybrat (označit) nálezové záznamy, 
	které chcete exportovat. 
	Pro zúžení okruhu, z něhož budete záznamy vybírat, slouží <a href="./search.html">Vyhledávání</a>.
	Ve vyhledávacím formuláři zadáte požadovaná kriteria a v 
	<a href="./overview.html">Přehledu</a> se zobrazí všechny relevantní
	záznamy uložené v databázi. Z těchto záznamů můžete ještě explicitně označit ty, které jsou
	pro vás důležité. Neoznačíte-li žádné záznamy, Plantlore se bude chovat, jako byste označili
	všechny; tím Vám usnadní práci s jejich označováním.
	</p>

	<p>
	Na následujícím obrázku je označeno 11 záznamů z devatenácti.
	</p>

	<p>
	<img src="picture/ExportSelectingRecords.png" alt="Označování záznamů pro export.">
	</p>



	<h2>2. Vlastní export dat</h2>

	<p>
	Export probíhá ve dvou krocích.
	</p>

	<h3>2.1. Volba jména souboru a formátu dat</h3>

	<p>
	Zvolte jméno souboru, do kterého se mají data uložit, a jeho formát.
	K dispozici je několik základních formátů:
	<ul>
		<li>PlantloreNative je formát, který je navržen přímo pro pohodlný přenos dat mezi
		dvěma programy Plantlore. Nevíte-li, který formát pro přenos dat zvolit,
		doporučujeme vybrat tento.
		</li>
		<li>XML je formát využívající tzv. Extensible Markup Language (XML). Data jsou ukládána v přehledné
		stromové struktuře uvozené tzv. tagy. Formát navíc umožňuje výběr konkrétních částí záznamu,
		které chcete exportovat. Tento formát je vhodný jak pro přenášení dat, tak pro jejich vizualizaci
		např. v programu Internet Explorer.
		</li>
		<li>ABCD Schema je formát založený na XML, ale struktura se liší - odpovídá požadavkům kladeným
		na ABCD Schema.
		</li>
		<li>DarwinCore je formát založený na XML, ale struktura se liší - odpovídá požadavkům kladeným
		na DarwinCore.
		</li>
		<li>CSV neboli Comma Separated Values (hodnoty oddělené čárkami) je formát obsahující
		každý záznam na jednom řádku, přičemž hodnoty sloupečků jsou odděleny čárkami.
		První řádek obsahuje názvy atributů záznamu. Struktura souboru připomíná tabulku.
		Formát se hodí pro pohodlné načítání v některých jiných programech, např. tabulkových procesorech
		jako Microsoft Excel.
		</li>
		<li>StdOut neukládá záznamy do souboru, ale na tzv. standardní výstup. Data jsou odesílána 
		ve velmi čitelné podobě. Tento druh formátu je určen pro testování nebo proudové zpracování
		v příkazové řádce nebo shellu. 
		</li>
	</ul>
	Nejste-li si jisti, který formát je pro Vás ten správný, doporučujeme volit PlantloreNative,
	který se nejlépe hodí pro přenos mezi dvěma programy Plantlore.
	</p>

	<p>
	<img src="picture/ExportSupplyingName.png" alt="Zadávání jména souboru a formátu dat.">
	</p>

	<h3>2.2. Atributy záznamů (volitelně)</h3>

	<p>
	Tento krok je volitelný a nabízí jej pouze formáty XML, CSV a StdOut. Zbylé formáty automaticky exportují
	záznam se všemi jeho atributy. Volba atributů (též sloupečků) nálezového záznamu se provádí označováním
	položek v zobrazeném stromě. Červeně jsou označeny položky, které je nutné vybrat, pokud budete chtít
	data znovu nahrát do Plantlore (více viz <a href="./import.html">Import</a>).
	</p>
	
	<p>
	Nevyberete-li žádné sloupečky, předpokládá se, že jste označili všechny.
	</p>

	<p>
	<img src="picture/ExportSelectingColumns.png" alt="Výběr atributů nálezových záznamů.">
	</p>


	<h3>2.3. Export záznamů</h3>

	<p>
	Po dokončení výběru atributů se spustí Export. Průběh procesu můžete sledovat v otevřeném okně.
	Rozhodnete-li se Export zrušit, stiskněte tlačítko <i>Storno</i> a export bude předčasně ukončen.
	</p>

	<p>
	<img src="picture/ExportProgress.png" alt="Průběh exportu.">
	<p>



	<h2>3. Omezení, která je nutno zvážit při Exportu</h2>

	<p>
	Exportovat lze jakákoli nálezová data, která jste označili a tedy máte právo je prohlížet.
	Pamatujte: <i>nic znamená vše</i> - neoznačíte-li explicitně žádné záznamy nebo sloupečky, Plantlore
	se chová, jako byste vybrali všechny. 
	Současně může probíhat v jedné instanci programu Plantlore pouze jeden Export nálezových dat.
	</p>
  
  </body>
</html>
