<html>
	
	<head>
		<meta http-equiv="Content-Language" content="cs-CZ" />
		<meta http-equiv="Content-Type" content="text/html; charset=UTF-8" />
		<title>Export dat</title>
	</head>

<body>

	<h1>Export dat</h1>

	<p>
	Vaše nálezová data jsou při práci s Plantlore ukládána do databáze. 
	K databázi nelze přistupovat přímo a pokud byste chtěli svoje data přenášet i na jiné
	počítače, je potřeba použít Export. Export dat tedy slouží k "vytažení" nálezových dat z databáze
	a uložení do souboru na disku Vašeho počítače.
	</p>

	<p>
	Export lze provádět po přihlášení k jakékoli databázi - tedy i k databázi vzdálené.
	Zde je ovšem nutné zvážit přenosovou kapacitu linky, kterou používáte pro připojení,
	neboť se může přenášet velké množství dat a doba nutná k vyexportování nálezových dat
	by byla neúnosná.
	</p>

	<p>
	Export probíhá v několika krocích, které jsou detailněji popsány níže.
	</p>


	<h2>Dříve, než začnete exportovat</h2>

	<p>
	Před samotným exportem je nejprve nutné vybrat nálezové záznamy, 
	které chcete exportovat. 
	K tomu slouží <a href="./search.html">Vyhledávání</a>.
	Ve vyhledávacím formuláři zadáte požadovaná kriteria -
	řekněme, že budete chtít vyhledat nálezová data související s projektem "Mapování Krušných hor"
	v roce 2003 - a v základním <a href="./overview.html">Přehledu</a> se zobrazí všechny relevantní
	záznamy uložené v databázi. Z těchto záznamů můžete ještě explicitně označit ty, které jsou
	pro vás důležité. Neoznačíte-li žádné záznamy, Plantlore se bude chovat, jako byste označili
	všechny - tím Vám usnadní práci s jejich výběrem.
	</p>


	<h2>Vlastní export dat</h2>

	<p>
	Export probíhá ve třech krocích.
	</p>

	<h3>1. Jméno souboru a formát dat</h3>

	<p>
	Zvolte jméno souboru, do kterého se mají data uložit a jeho formát.
	K dispozici je několik základních formátů:
	<ul>
		<li>PlantloreNative je formát, který je navržen přímo pro pohodlný přenos dat mezi
		dvěma programy Plantlore. Nevíte-li, který formát pro přenos dat zvolit,
		doporučujeme vybrat tento.
		</li>
		<li>XML je formát využívající tzv. Extensible Markup Language (XML). Data jsou ukládána v přehledné
		stromové struktuře uvozené tzv. tagy. Formát navíc umožňuje konkrétní výběr částí záznamu,
		které chcete exportovat. Tento formát je vhodný jak pro přenášení dat, tak pro jejich vizualizaci
		např. v programu Internet Explorer.
		</li>
		<li>ABCD Schema je formát založený na XML, ale struktura se liší - odpovídá požadavkům kladeným
		na ABCD Schema.
		</li>
		<li>DarwinCore je formát založený na XML, ale struktura se liší - odpovídá požadavkům kladeným
		na DarwinCore.
		</li>
		<li>CSV neboli Comma Separated Values (hodnoty oddělené čárkami) je formát obsahující
		každý záznam na jednom řádku, přičemž hodnoty sloupečků jsou odděleny čárkami.
		První řádek obsahuje názvy atributů záznamu. Struktura souboru připomíná tabulku.
		Formát se hodí pro pohodlné načítání v některých jiných programech, např. tabulkových procesorech
		jako Microsoft Excel.
		</li>
		<li>StdOut neukládá záznamy do souboru, ale na tzv. standardní výstup. Data jsou odesílána 
		ve velmi čitelné podobě. Tento druh formátu je určen pro testování nebo proudové zpracování
		v příkazové řádce nebo shellu. Tuto možnost mohou využít uživatelé operačního systému Windows 
		v programu PowerShell i uživatelé linuxových distribucí ve svých shellech jako je bash.
		</li>
	</ul>
	Nejste-li si jisti, který formát je pro Vás ten správný, doporučujeme volit PlantloreNative,
	který se nejlépe hodí pro přenos mezi dvěma programy Plantlore.
	</p>

	<div style="position: relative; left: 30; top: 10"><br>
	<img src="picture/ExportFileFormat.jpg" alt="Výběr jména souboru a jeho formátu.">
	</div>


	<h3>2. Atributy záznamů</h3>

	<p>
	Tento krok je volitelný a nabízí jej pouze formáty XML, CSV a StdOut. Zbylé formáty automaticky exportují
	záznam se všemi jeho atributy. Volba atributů (též sloupečků) záznamu se provádí označováním
	položek v zobrazeném stromě. Červeně jsou označeny položky, které je nutné vybrat, pokud budete chtít
	data znovu nahrát do Plantlore (více viz <a href="./import.html">Import</a>).
	</p>
	
	<p>
	Nevyberete-li žádné sloupečky, předpokládá se, že jste označili všechny.
	</p>

	<div style="position: relative; left: 30; top: 10"><br>
	<img src="picture/ExportColumns.jpg" alt="Výběr atributů záznamu.">
	</div>


	<h3>3. Export záznamů</h3>

	<p>
	Po dokončení výběru atributů se spustí Export. Průběh procesu můžete sledovat v otevřeném okně.
	Zavřete-li okno klinutím na křížek, Export se nezruší, pouze bude skryto okno zobrazující průběh.
	Toto okno pak můžete znovu kdykoliv otevřít výběrem položky Export v hlavním menu aplikace,
	o průběhu exportu tedy můžete být informováni - pokud již Export ovšem mezitím neskončil. 
	</p>

	<p>
	Rozhodnete-li se Export zrušit, stiskněte tlačítko "Zrušit". Export bude předčasně ukončen.
	</p>

	<div style="position: relative; left: 30; top: 10"><br>
	<img src="picture/ExportProgress.jpg" alt="Průběh exportu.">
	</div>




	<h2>Omezení při Exportu</h2>

	<p>
	Exportovat lze jakákoli nálezová data, která jste označili - a tudíž máte právo je prohlížet.
	Pamatujte: "nic znamená vše" - neoznačíte-li explicitně žádné záznamy nebo sloupečky, Plantlore
	se chová, jako byste vybrali všechny. Tím Vám šetří práci.
	</p>

	<p>
	Současně může probíhat pouze jeden Export dat.
	</p>

</body>
</html>
