<html>

	
	<head>
		<meta http-equiv="Content-Language" content="cs-CZ" />
		<meta http-equiv="Content-Type" content="text/html; charset=UTF-8" />
		<title>Import dat</title>

	</head>

<body>

	<h1>Import dat</h1>

	<p>
	Chcete-li svá data, která jste dříve vyexportovali pomocí <a href="./export.html">Exportu</a>,
	opět nahrát do databáze programu Plantlore, potřebujete použít Import.
	Import dat tedy slouží k znovu-načtení nálezových dat ze souboru na disku do databáze programu.
	</p>

	<p>
	Import lze provádět po přihlášení k jakékoli databázi - tedy i k databázi vzdálené.
	Zde je ovšem nutné zvážit přenosovou kapacitu linky, 
	kterou používáte pro připojení, 
	neboť přenášené množství dat může být velké a doba nutná 
	k naimportování nálezových dat by byla neúnosná.
	</p>

	<p>
	Import záznamů je velmi snadný a podobá se otevření souboru.
	Narozdíl od Exportu ovšem Import skrývá některá úskalí, jež budou popsána podrobněji níže.
	</p>


	<h2>Vlastní import dat</h2>

	<p>
	Import začíná výběrem souboru, v němž jsou uložena nálezová data.
	Detekce formátu souboru je automatická.
	</p>

	<p>
	Po výběru souboru je zobrazeno okno zobrazující průběh procesu importování dat. 
	Podobně jako při Exportu zavření okna nezruší probíhající Import, pouze skryje okno,
	které lze znovu zobrazit vybráním položky Import v hlavním menu aplikace.
	</p>

	<p>
	Import lze přerušit stiskem tlačítka "Zrušit". V takovém případě se nezruší již provedené změny,
	tzn. přerušíte-li Import v polovině, polovina záznamů v databázi již zůstane.
	</p>


	<h2>Problémy při importu dat</h2>

	<p>
	Import dat je delikátní operace, při níž dochází k modifikaci databáze. Plantlore musí zajistit,
	aby nebyla poškozena integrita stávajících nálezových dat. 
	V některých případech sám nedokáže rozhodnout,
	jakou akci provést, proto může být nutná spolupráce uživatele.
	</p>

	<p>
	<ul>
		<li><b>Časový konflikt.</b>
		Záznam, který se nachází v souboru, se již nachází v databázi
		a je novější, než záznam v souboru. Plantlore nabízí dvě možnosti: zachovat stávající
		soubor v databázi, nebo jej přepsat. Problematický záznam je zobrazen, aby uživatel mohl
		lépe rozhodnout, co dělat.
		</li>
		<li><b>Konflikt sdílených dat.</b>
		Při aktualizaci databáze mohou být některé části záznamů sdíleny více jinými záznamy,
		např. Publikace. Při aktualizaci takovéto části záznamu by byla tato informace změněna 
		u všem záznamům, které ji sdílí.
		<br/>
		Na příkladu s Publikací: z odborné publikace bylo vloženo do databáze 30 nálezových dat.
		Při importu (aktualizaci) by ovšem přišla informace, že u těchto nálezových datech je
		třeba upravit publikaci - např. protože se jednalo o jiný článek. Uživatel pak musí 
		rozhodnout, zda bude publikace změněna u všech záznamů, které ji sdílí, nebo pouze 
		u vybraného.
		<br/>
		Plantlore tedy nabízí dvě možnosti: změnit část záznamu pouze u aktuálního nálezu, 
		nebo ji změnit všem nálezovým datům, která ji sdílí. Pro lepší přehled je inkriminovaná
		část záznamu, která je sdílena, zobrazena uživateli.
		</li>
	</ul>
	</p>


	<h2>Průběh Importu a omezení</h2>

	<p>
	Při Importu dat je dále nutné zvážit, že některá nálezová data nemáte právo modifikovat -
	typicky taková, jejichž nejste autorem. Více o právech lze nalézt v sekci  
	<a href="./user.html">Práva uživatelů</a>.
	<br/>
	Záznamy, které nemáte právo měnit, jsou automaticky zavrženy (zamítnuty). 
	Jsou-li některé záznamy neúplné (neobsahují všechny povinné položky) nebo poškozené,
	jsou automaticky zamítnuty také. 
	<br/>
	Počet zamítnutých záznamů se zobrazuje spolu s informacemi o průběhu procesu. 
	Jiné důvody pro zamítnutí záznamu nejsou
	</p>

	<p>
	</p>

</body>
</html>
